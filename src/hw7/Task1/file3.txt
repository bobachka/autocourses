Большасць сучасных даследчыкаў пачынаючы з 1920-х гадоў лічыць, што назва горада ўтварылася ад ракі Менкі (Мені, Мены) на якой ён першапачаткова заснаваны[13][14][15], праз тыповую мадэль «гідронім → тапонім з суфіксам -sk». Назва ракі найверагодней мае балцкае паходжанне, так, у сучаснай літоўскай мове menkos значыць «дробная, малая, мелкая»[16][17][18], а балцкая гідранімія пашырана на ўсёй тэрыторыі сучаснай Беларусі. Верагодная таксама версія паходжання назвы ракі ад мянтуза або іншай гладкай і слізістай рыбы, якая ў тыя часы была вядома пад назвай мень, менек[19][20].